28

corum protenditur. Eadem fere est hypophysis Galei 'canis ι). Pars ejus cranii
cartilagine inclusa nonnunquam ad enormem amplitudinem tumescit, cujus rei exem-
plum Centrophorus squamosus offert. Ceterum quod ad situm hypophysis pertinet,
semper posteriorem ejus extremitatem nervi oculomotorii originem tegere videmus.

Lobi inferiores, intumescentiae rotundiusculae piscibus propriae, apud Teleo-
steos plerumque pone hypophysin positae, apud Chondropterygios adeo antrorsum
premuntur, ut nervorum opticorum origines inter et hypophysin cerebri sedem ha-
beant, summumque particula anterior extrema glandulae pituitariae inter intumescen-
tias insinuetur ²¹).

Exposita igitur externa indole partium sub lobis opticis, inter finem medullae
et nervorum opticoruin chiasma positarum, redeamus necesse est ad loborum opti-
corum cavum, ex quo, ut supra adnotavimus, apertura ad infundibulum ducit, quod
quidem postice mox in saccum vasculosum amplum cavum dilatatur, cui hypophysis
adhaeret. Quae conditio ut evidens reddatur, Carchariae glauci hypophysin undique
diductam sursum reclinavi 3). Ante oculos positus est saccus cavus, per cujus
membranam ingens vasorum sanguiferorum numerus diffunditur, id quod etiam ex
icone cognoscimus (k). Foramen ys sursum ad loboruin opticorum cavitatem ducit.
At non modo retrorsum infundibulum ad spatium cavum ducit, sed versus latera
etiam, sicut deorsum et antrorsum. Interiora nempe loboruni inferiorum cavitatem
amplam exhibent, quacum illud commercium immediatum habet. Haecce cavitas
integra est, non septo discreta, quod e specie externa facilc suspicari possis, attamen,
si loliorum inferiorum intumescentiae magis fornicatae sunt, marsupia lateralia paulo
profundiora hahet⁴).

Ante lobos inferiores proxime situm est Chiasma nervorum opticorum, imo
apud nonnullos pisces tam arcte cum iis junctum, ut nonnulli anatomici inter fibras
horum loborum et nervi optici commercium deprehendi judicaverint. Ipse Cu vier
nexum illum tam largum existimavit, ut lobis inferioribus nomen »Couches optiques«
vindicare studeret. Equidem nunquam aliud harum partium commercium inveni,
quain quod tela conjunctiva efficitur. Pars autem fibrarum, quae loborum optico-
rum parietes formarunt, primum aliquanto extrorsum pergit et utrinque in duos
fasciculos dividitur, quorum alter deorsum et antrorsum (de hoc paulo insra disseram)
tendit, alter mox sunem teretiusculum format, verum tractum opticum‚ qui, deorsum
et introrsum decurrens, cuin eodem alterius lateris circa mediam partem consociatur,

¹) Tab. ΙΙΙ. fig. 2 Ιι.
²) Tab. 111. fig. 2 et fig. 5 ἰ, ll.
³) Tab. Ill. fig. 6 11.

⁴) Comparatio, quam nonnulli inter hos lobos et corpora mammillaria hominum instituerunt,
quod equidem video, nonnisi similitudine externa figurae globosae nititur. Magis igitur Caro ad-
stipulor, qui eos duo ganglia singularia infundibuli, piscibus propria, esse censet (vid. supra).

