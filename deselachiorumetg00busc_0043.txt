39

apud Plagiostomos hasce partes cognovimus, multo tamen minus evolutas, quam
apud Holocephalos3 sunt nempe tubercula intermedia. Hic quoque fasciculos edunt,
qui partem crurum cerebri superiorem formant, sed cum reliquis eorundem fibris
modo per telam conjunctivam laxe nectuntur, ita ut segregatos ad transitum usque
in lolium communem persequi possimus, unde eorum decursum ulteriorem mox
intuebimur. Reliquae pedunculi cerebri fibrae partim e lateralibus lobi optici pa-
rietibus, partim ex habenulis longitudinalibus pyramidum, per fundum lobi optici
decurrentibus proficiscuntur.

Longitudo pedunculi cerebri Chimaerae admodum differt ab ea Calorhynchi,
cujus rei causa in eo est, quod Calorhynchi lobi communes sere medium cranium
tenent, Chimaerae autem proxime ad oris apicem protenduntm· ¹).

Lobi communes, intus solidi, in facie inferiore nullos ostendunt sulcos, ita
quidem, ut pro massa medullari homogenea possint haberi, superne autem tam
altas offerunt incisuras, ut duo lobi separati appareant, quorum posterior finis
latissimus est, media pars levem exhibet stricturam, antrorsum rursus amplificantur ²).

Fibrae pedunculi cerebri in formando lacunari ab inferioribus ad superiora
et interiora pergunt, ea autem ratione, ut margo earum supremus (fibrae a tuber-
culis intermediis proficiscentes) partem intimam postremam lobi communis non
operiat. Tali modo, quod nostra figura docet, margo oritur acutus, qui massam
medullarem subditam lobi antrorsum et extrorsum ita praecidit, ut nodi medullaris
rotundi effigiem reserat⁸).

Quum igitur pedunculi cerebri apud utrumque genus diversa sit longitudo,
pars quoque communicans inter lobum communem et organon olfactorium, i. e.
nervus olfactorius, inaequali longitudine utatur necesse est. Apud Chimaeram,
cujus cavum cranii proxime ante lobum communem terminatur, nervus olfactorius,
simul ac septum obstans perforavit, statim per organon olfactorium lamellosum
diffunditur3 apud Calorhynchum vero major lobi communis ab oris apice distantia
nervi olfactorii decursum reddit longiorem ⁴). Apud hunc etiam circa liervi olfactorii
finem, antequam cranii cavitatem relinquit, duae intumescentiae gangliosae haud
mediocres observantur ⁵), quae utrum Chimaerae competant, dirimere non ausim3
apud exemplaria, quae equidem examinavi, non inveniebantur, attamen hanc ence-

phali partem male asservatam fuisse fateor.
Quodsi superiora complectimur, encephalum Chimaerae ab eodem Calorhynchi

potissimum longiore cerebri pedunculo et breviore nervo olfactorio discrepare vide-

¹) Tab. 11. fig. 7 et fig. 9 α, b.
⁹) Tab. Π. fig. 7 α.

³) Tab. II. fig. 7 n.

⁴¹) Tab. ll. fig. 7 et fig. 9. I.

5) Tab. 11. fig. 9 s.

