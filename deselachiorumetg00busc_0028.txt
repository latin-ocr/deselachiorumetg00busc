24

cujus origo usque ad initium funiculi superioris posterioris medullae oblongatae
indagari potest, et quod antrorsum subter cerebellum protenditur, ubi in substantiam
desinit, tam introrsum quam extrorsum numerosas emittens fibras ι). His in tube-
ribus complures intumescentiae elegantes, globosae animadvertuntur, instar globu-
lorum orbis precatorii coadunatae, quarum anteriores et posteriores tenuiores et
aliquanto magis elongatae sunt mediis.

A nullo Squalorum encephalo dictae intumescentiae absunt, sed ad criteria
pertinent constantissima, attamen dirimere non ausim, utrum varius earum numerus,
quem apud varia genera observavi, vera discrimina generica sistat, an melior pe-
jorque encephalorum asservatio effecerit, ut modo plures modo pauciores globuli
conspicerentur. Disquisitionum repetitarum et accuratiorum est, hoc decernere. Mi-
nimus, quem observavi, numerus quatuor, maximus sex obtulit.

Supremos atque extremos sinus terminos corpora restiformia constituunt²)‚
quibus arachnoidea superintenta est, cavum antice et superne apertum perfecte ob-
turans. Termini hujus cavitatis, demta arachnoidea, varii constituti sunt. Plerisque
in casibus, e. gr. apud Heptanclium, Centrophorum, Acanthiam, Galeum, Carrha-
riam, ea est ratio, ut, si superne in cavum inspexeris, in media parte funiculi
paralleli cum habenulis medullaribns juxta positis, minime autem intumescentiae
rotundiusculae, corporibus restiformibus tectae, animadvertantur. Apud Scymnum
lichiam autem ventriculus adeo diductus est et tantopere patet, ut corpora resti-
formia, quae, funiculos longos tenuissimos exhibentia, terminos laterales constituunt,
nihil contegant, itaque interiora oculis omnino pateant³).

Alia ratio est Zygaenae mallei et Musteli, quorum corpora restiformia tam
propinqua sibi sunt, ut arachnoideae tantum apertura exigua obturanda supersit ⁴¹)
et interiora nonnisi adhibito cultro anatomico conspiciantur.

cerebellum.

Ante et supra medullam oblongatam situs est lobus impar magnus ⁵), quem
omnes fere priores anatomici, etsi alias partes perperam adnumerabant, pro cerebello
unanimiter habuerunt. Amplitudo hujus lobi apud Squalos et Rajas olim certum
criterium Chondropterygiorum, Ostacanthis oppositorum, existimabatur, donec cere-
bellum satis magnum Thynni innotesceret, quo discrimen illud evertebatur. Primum
de forma externa cerebelli Squalorum exponam. Plurimis in generibus a me ex-
aminatis magnitudo ejus cum reliquo encephalo eam alit rationem, ut antice mediam

¹) Tab. ΙΙΙ. fig. 7 et fig. S ε.
²) Tab. ΙΙΙ. fig. 3 et fig. 8 α.
³) Tab. 11. fig. 3 f-

⁴) Tab. Il. fig. 1 et fig. 5 α.
⁶) Tab. Ill. fig. 1 et fig. 4 d.

