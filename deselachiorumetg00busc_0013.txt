Dimidium circiter saeculum cx eo praeterierat tempore, quo anatomes corporis hu-
mani studium, barbaris aevi medii moribus prorsus neglectum, ducibus Vesalio,
Faloppia, Fabricio, in Italia summum obtinuerat florem, antequam ad exami-
nandum piscium encephalum animum advertebant medici. Inde per duo saecula
celeberrimi anatomici studium ct operam ei impendebant3 multa singularia, diligen-
tes et accuratas disquisitiones probantia, ad lucem serebantur, at vinculum deside-
rabatur, quod singula in unum cogere, mens, quae apud pisces observata cum iis
comparare potuerit, quae de superioribus animalibus jam innotuerant. Ipse Monro
(1785) conamen tantae audaciae, quod existimavit, perhorrescebat, periculum enim
temerarium, tentamen frustraneum esse scribit, partibus singulis encephali piscium
adeo complicatis certam notionem assignandi. Hinc sactum est, ut nomina variorum
loborum, quod mox videbimus, illo tempore vel omni destituerentur significatione
physiologica, vel ex levi cum partibus quibusdam encephali humani similitudine ex-
terna denotarentur. Nostro demum aeVO, quo physiologia observandi animum magis
excitavit, contingere potuit, ut vera et genuina illustratio exhiberetur. Primum qui-
dem impulsum frugifera obtulit comparatio partium encephali piscium et embryonis
animalium superiorum. Sic prima eorum fundamenta jaciebantur, quae Illustr.
J. Muelleri disquisitionibus, in opere egregio de anatome comparata Myxinoideo-
rum depositis, summa perfectionis nota ornabantur. Essentialia enim ab accidenta-
libus segregabantur, normalia constituebantur, legesque tam stabiles sanciebantur,
ut, quaecunque in posterum de hac materie disputentur, tantummodo in applica-
tione legum illarum ad varias formas, quas in diversarum piscium familiarum en-
cephalo deprehendimus, cerni possint. Proinde maxime necessarium esse arbitror,
ut momenta illarum disquisitionum cardinalia breviter repetantur, talique modo lo-
borum singulorum, quos infra apud supra dictas piscium familias seorsim contem-
platurus sum, notio innotescat.

2

