21

sinistrum membranae dimidium reclinatum est. Varia conspicimus marsupia, mem-
branae plicis formata, quae ab exteriore margine, medullae oblongatae affixo,
versus medium decurrunt. Variae liujus tunicae elevationes et sinuationes super-
ficiem non mediocriter amplificant, quo fit, ut vasorum ramificatio magnum adi-
piscatur spatimn.

Tertia membrana, omnium tenerrima, piae matri plane consentanea, singulis
encephali lobis insidet et in omnes ejus cavitates descendit.

Ratio magnitudinis, quae inter encephalum et cavum cranii intercedit, varia
est, plurimis tamen in casibus amplum exstat spatium inter cerebri superficiem et
internum cranii parietem, adipe liquido, ut apud Ostacanthos, repletum. Hoc Jam
plurimis antiquiorum anatomicorum innotuerat, qui ita rem explicari existimabant,
ut hoc modo impediretur, quominus capitis gravitas medii ambientis pondus nimium
superaret. Excepfiones, etsi rarae, non plane deficiunt3 apud Zygaenam malleum
e. gr. spatium ipsi encephalo dicatum perexiguum est et cranii cartilagines ence-
phali lobis stricte insident.

Quod ad ipsum attinet encepllalum, in considerandis singulis partibus a
transitu medullae spinalis in cerebrum, nempe a medulla oblongata ¹), ordiamur.

Mira primo obtuitu eximia hujus evolutio, ratione habita reliquarum encepliali
partium, apparet, contra apud Teleosteos modo parvam organi centralis portionem
sistit. In medulla oblongata varii conspiciuntur sulci, quibus in has partes prin-
cipes dividitur: in duas superiores seu posterioi·eS, duas laterales seu exteriores,
duas inferiores seu anteriores. Multum disceptarunt anatomici de harum partium
significatione: alii iisdem encephali humani partibus plane analogas dixerunt, alii,
desiderata similitudine externa, organa singularia esse putaverunt, alii denique
alteram partem piscibus derogaverunt, alteram tribuerunt. Ab externa quidem
similitudine ordiri non licet, quis enim corpus restiforme hominis in parte posteriore
superiore medullae oblongatae Squalorum cognoscat, quippe tot offerat flexuras, ut
a Collins cum intestinis humanis comparetur. Principia igitur certiora indaganda
sunt. Primum partes superiores contemplemur. Quousque medulla spinalis propria
patet, juxta latus ejus superius in linea mediana sulcus decurrit3 incipiente medulla
oblongata, funiculi illius divergunt, 111 ventriculus quartus formetur. lbidem a sulci
fine, utrinque ventriculi quarti, duae intumescentiae oblongo-teretes antrorsum
tendunt, lobi posteriores, l. nervi trigemini, l. medullae oblongatae²) prioribus
dictae. Ex his (plerumque parallelus extremae cerebelli particulae) processus an—
trorsum pergit, gyris elegantibus collari fimbriato similibus insignis, qui utplurimum
ad quartam usque aut tertiam, imo ad dimidiam cerebelli partem antrorsum pro-

¹) cf. f. omnibus in figuris Squalorum.
²) cf. Tab. 111. fig. l et fig. 4 α.

