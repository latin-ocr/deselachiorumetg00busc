30

ad conformandam portam in anteriore loborum opticorum parte proficiscitur ¹). Fasci-
culi interni crassiores modo ad aperiendum introitum ad infundibulum paululum
divaricati erant, ceterum vero haud mutati subter portam antrorsum processerant2).
Hi quidem principem pedunculi cerebri partem constituunt, praeterea fibras excipiunt,
quarum originem jam exposuimus, quum de chiasmate verba faceremus. Vidimus
nempe, fibras, loborum opticorum parietes formantes, in duos fasciculos sejungi,
quorum alter postea tractus opticus apparet, alter autem simpliciter deorsum et
antrorsum decurrit. Hic juxta eundem alterius lateris faciei inferiori pedunculi
cerebri adjacet talique modo haud mediocriter massam fibrarum e corporibus py-
ramidalibus proficiscentium amplificat. Tertius denique est sons, ex tuberculis inter-
mediis, quae dicuntur3). Duo sunt ganglia parva oblongo-obrotunda, in anteriore
lobi optici facie. posita, adeo propinqua, ut tela conjunctiva uniantur. Verum fibra-
rum transitum ex uno in alterum, quem Gottsche et Stan nius ut commissuram
tenuissimam statuunt, deprehendere non potui. Ab his tenuis fibrarum fasciculus,
qui terminos supremos et extremos pedunculi cerebri sistit et apud nonnulla genera
usque ad initium loborum communium indagari potest, proficiscitur.

Quodsi externam pedunculi cerebri indolem respicimus, apud Carchariam glau-
cum et Zygaenam malleum tam exiguum reperimuS, ut primo obtuitu deficere
videatur. Lobi optici tam arcte lobis communibus admoti sunt, ut varias quidem
fibrarum origines detegamus, nequaquam vero in singularem pedunculum unitas
inveniamus. Ceteroquin, si figuras singulas consideramus, longitudinem ejus apud
varia genera discrepare videmus. Unam tantum rem notatu dignam hic apponam:
differentiam ejus mirificam apud Scymnum lichiam et Scymnum borealem. Apud
illum longitudo circiter quartam totius encephali aequat parte1n⁴), apud hunc.
minima est. Quae res eam ob causam magni momenti est, quod jam prius
J. Mueller et Henle⁵)‚ aliis commoti argumentis, utramque speciem pro variis
generibus habendam censuerunt.

E cerebri cruribus Iobus magnus anterior, hemisphaeria et lobos olfactorios
complectens evolvitur; superne eam ob rem clausus est, quod fibrae ab exteriore
et inferi0re latere sursum et introrsum cocunt, tegmen ejus sormaturae. Figura
autem adeo variat, ut fere in unoquoque genere seorsum considerari debeat. Maxime
in oculos incurrit mira ejus simplicitas apud Zygaenam et Carchariam⁶)‚ levis modo

¹) Tab. 111. fig. 7 ζ.
²) Tab. ΙΙΙ. fig. 7 μ.
³) Tab. Ill. fig. 1 et fig. Τ ο.

⁴ Tab. II. fiw. 3 b.

’ἐ Systematiscile Bcschreibung der Plagiostomen‚ von Dr. J. Mueller und Dr. J. Ilcnlc.
Berlin 1841. pag. 92 und 93.

⁶) Tab. ΙΙ. fig. 5: Tab. ΙΙΙ. fig. 4 a.

